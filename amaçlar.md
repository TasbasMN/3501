
Bu tez önerisinin genel amacı, kanser mutasyonlarının miRNA-mRNA etkileşimleri üzerindeki etkilerini analiz etmek ve bu etkileşimlerin dinamiklerini anlamaktır. Özellikle meme kanseri hastalarından elde edilen mutasyon verilerini kullanarak, miRNA-mRNA etkileşimlerini tahmin etmek ve bu etkileşimlerin mutasyonlar tarafından nasıl değiştirildiğini belirlemeyi hedeflemektedir. Bu mutasyonları, gerçekleşmelerinden sorumlu olan mutasyon imzalarıyla eşleştirip, mutasyona sebep olan etmenlerin (UV ışık, sigara dumanı vs) etkilerini hangi miRNA'lar yolu ile ilettiklerini keşfetmektir.

Hedef 1: Yüksek kaliteli, laboratuvar kaynaklı miRNA-mRNA etkileşim verilerini kullanarak, bir miRNA'nın verilen mRNA ile etkileşim kurup kuramayacağını tahmin edebilecek bir makine öğrenmesi modeli geliştirmek.

Hedef 2: Bahsedilen modeli kullanarak, 560 farklı meme hastasından alınmış mutasyon verilerinin anlamlandırılması. Mutasyonları, düştüğü bölgedeki sekanslara uygulayıp, mutasyon öncesi ve sonrası sekansların miRNA etkileşim dinamiklerini elde edip, öncesi/sonrası karşılaştırmalarının yapılıp, her mutasyonun ne gibi değişikliklere sebep olduğunun tayin edilmesi.

Hedef 3: Bir önceki adımda elde edilen verilerin daha bütüncül analizi için, elimizdeki mutasyonları, onlara sebebiyet veren mutasyon imzalarıyla ilişkilendirip, her mutasyon imzası için öncesi/sonrası karşılaştırmalarının yapılıp, mutasyon imzalarına sebebiyet veren mutajen etmenlerin çalışma prensiplerinin aydınlatılması
