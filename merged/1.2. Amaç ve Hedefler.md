Bu proje, meme kanseri mutasyonlarının gen regülasyonu üzerindeki etkilerini kapsamlı bir şekilde incelemeyi amaçlamaktadır. Çalışma, transkripsiyon faktörü (TF) bağlanması ve miRNA-mRNA etkileşimleri üzerine odaklanarak, ileri düzey makine öğrenme teknikleriyle güçlü tahmin modelleri geliştirmeyi hedeflemektedir. 560 meme kanseri örneğinden elde edilen mutasyon verileri kullanılarak, bu modeller aracılığıyla mutasyonların gen regülasyonuna etkileri analiz edilecek ve mutasyon imzalarıyla ilişkilendirilecektir. Proje, iki ana bileşenden oluşmaktadır: TF Bağlanma Projesi ve miRNA Hedef Tahmini Projesi. Her iki bileşenin spesifik hedefleri aşağıda ayrıntılı olarak sunulmuştur.

# TF Bağlanma Projesi

Bu tez önerisinin genel amacı, **bir makine öğrenme algoritmasıdan oluşturulan k-mer tabanlı regresyon yöntemi ile deneysel olarak ortaya konulmuş** _**in vivo**_ **ve** _**in vitro**_ **veri setlerinden kalite kontrolünden geçmiş 403 adet insan transkripsiyon faktörlerinin (TF’lerinin) her birinin bağlanma modellemesinin oluşturulması ve bu modellemeleri 560 tane farklı meme kanseri örneklerinden toplanan protein kodlamayan bölgelere düşen mutasyon katalogların TF-DNA etkileşimindeki bağlanma afinite değişimlerindeki tahmin için kullanılarak, karşılık gelen mutasyon imzası ve etkilenen TF’lerin tayinini gerçekleştirmek ve sürücü genlerle olan ilişkilerini haritalandırarak ortaya koymaktır.**

Bu bağlamda bahsedilen tez önerisinin amacını karşılamak adına şu şekilde hedeflendirmelerimiz vardır:

**Hedef 1:** UniPROBE, CIS-BP (_in vitro)_ ve ENCODE (_in vivo)_ bilinen TF veri tabanlarından mevcut TF ChIP-seq bednarrowpeak ve protein binding microarray (PBM) farklı girdi dosyalarının kalite filtrelenmesini yapıp seçilmiş 403 adet dosya için özellik mühendisliği kullanarak aynı formatta TF-eğitim setlerini makine öğrenimi yaklaşımıyla eğiterek TF-spesifik modellerinin oluşturulması.

**Hedef 2:** Oluşturulan TF modellemelerini kendi içinde farklı k değerlerini karşılaştırarak en iyi k-mer modelini belirlenmesi

**Hedef 3:** TF bağlanma modellerini literatürdeki diğer modellerdeki performans metrikleri ile karşılaştırarak üstünlüğünün ortaya konulması

**Hedef 4:** 560 adet farklı meme kanseri örneklerinden toplanılmış tüm mutasyon dosyalarını oluşturduğumuz TF modellerindeki değişken parametrelerini kullanarak transkripsiyon faktörlerinin bağlanma afinite değişimlerindeki tahmini için kullanılması ve mutasyon sonucu bağlanma fonksiyonunu kaybeden veya yeni bağlanma fonksiyonu elde eden TF’lerin belirlenmesi

**Hedef 5:** Bu somatik mutasyonları ve istatistiksel olarak anlamlı etkilediği TF’lerin (fonksyion kazanımı ve fonksiyon azalımıyla etiketlendirilmiş) karşılık gelen mutasyon imzaları ile entegre edilip, imza-spesifik bir analiz ortaya konulması

**Hedef 6:** TF-DNA bağlanma bölgelerine düşen bu mutasyonların ABC modelini baz alarak yükseltici bölgelerle eşleştirilecek ve yakındaki sürücü genlerle haritalandırılması ve kanserle ilişkili genlerin tayin edilip gen-spesifik bir analizin ortaya konulması ve bulguların araştırma süresince tamamlanıp paylaşılması

# miRNA Hedef Tahmini Projesi

Bu tez önerisinin genel amacı, kanser mutasyonlarının miRNA-mRNA etkileşimleri üzerindeki etkilerini analiz etmek ve bu etkileşimlerin dinamiklerini anlamaktır. Özellikle meme kanseri hastalarından elde edilen mutasyon verilerini kullanarak, miRNA-mRNA etkileşimlerini tahmin etmek ve bu etkileşimlerin mutasyonlar tarafından nasıl değiştirildiğini belirlemeyi hedeflemektedir. Bu mutasyonları, gerçekleşmelerinden sorumlu olan mutasyon imzalarıyla eşleştirip, mutasyona sebep olan etmenlerin (UV ışık, sigara dumanı vs) etkilerini hangi miRNA'lar yolu ile ilettiklerini keşfetmektir.

Hedef 1: Helwak ve arkadaşları (2013) ile Moore ve arkadaşlarının (2014) çalışmalarından elde edilen yüksek çözünürlüklü miRNA-mRNA etkileşim verilerini kullanarak, XGBoost algoritması ile miRNA-mRNA etkileşim tahmin modelinin oluşturulması.

Hedef 3: 560 meme kanseri örneğinden elde edilen mutasyon verilerini kullanarak, her bir mutasyonun miRNA bağlanma bölgelerindeki etkisini tahmin etmek için oluşturulan modelin uygulanması ve mutasyon sonucu miRNA bağlanmasında değişiklik gösteren bölgelerin belirlenmesi.

Hedef 4: Mutasyonların miRNA bağlanmasına etkilerini istatistiksel olarak değerlendirerek, anlamlı şekilde etkilenen miRNA-mRNA etkileşimlerinin (bağlanma kaybı veya yeni bağlanma kazanımı) belirlenmesi. 

Hedef 5: Belirlenen anlamlı miRNA-mRNA etkileşim değişikliklerini COSMIC veritabanından alınan mutasyonel imza verileriyle eşleştirerek, imza-spesifik bir analiz ortaya konulması.